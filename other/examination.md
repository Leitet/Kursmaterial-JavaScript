I slutet av kursen kommer hela kursens innehåll att examineras genom en muntlig redovisning inför examinator.
Här följer information kring denna examination.

Examinationen kommer att ta cirka 25 minuter och genomförs enskilt inför kursens examinator. Du bokar tid för genomförandet av examinationen.

## Krav för att få examineras
Följande krav ska vara uppfyllda för att du ska få genomföra examinationen:
1. Samtliga laborationsuppgifter ska vara uppvisade och godkända för handledaren.
2. Projektet ska vara redovisat för minst betygsnivå 3.

Om kraven ovan är uppfyllda kan du boka tid via kursens webbplats.

## Genomförande
Examinationen är uppdelad i två delar enligt:
1. Del1: Examination av laborationskursen
2. Del2: Muntligt förhör på kursens teori.

### Betygsnivå
Frågor kommer att ställas på den nivå som du genomfört ditt projekt på. Om du  exempelvis genomfört projektet på betygsnivå 4 kommer alltså frågorna att anpassas efter detta och du kommer att kunna erhålla betyg 4 eller 3. 

#### Bedömning
Examinator bedömer din totala prestation på kursen genom en granskning av **kvalitén** på genomförda laborationsuppgifter och projekt samt **intrycket** av hur du besvarat frågorna vid examinationen. 
Alltså, bara för att du genomfört projektet på betygsnivå 5 och lyckats svara rätt på frågorna för betygsnivå 5 så betyder det inte per automatik att ditt slutbetyg i kursen blir 5.

### Del 1 - Examination av laborationskursen
Handledarna har under kursens gång tittat på och godkänt funktionerna i de laborationer och projekt som du gjort i kursen. I del 1 av examinationen kommer examinator att tillsammans med dig gå igenom laborationsuppgifterna och ställa frågor på koden som du förväntas kunna svara på. 

#### Exempel på frågor:
* "I funktionen här, vad refererar ```this``` till?"
* "Varför har du valt att länka in ditt script sist i body-taggen?"
* "Vad betyder a.appendChild(el); på rad 234?"


### Del 2 - Muntligt förhör på kursens teori
Utöver direkt förhör kring dina laborationsuppgifter så förväntas du kunna svara på frågor kring kursens innehåll. Dessa frågor kan vävas in i del 1 i relevanta fall, men även ställas efter genomgången av laborationerna och projektet.

Frågorna här differentieras beroende på betygsnivå.

#### Exempel på fråga för betygsnivå 3:
* Hur lägger man till en nod till DOMen?
* Vad är reguljära uttryck?

#### Exempel på fråga för betygsnivå 4:
* Vad är skillnaden mellan "event bubbling" och "event ..."
* Förklara begreppet "closures"?

#### Exempel på fråga för betygsnivå 5:
"Vad innebär call(Array.prototype.forEach, ..."
"

## Omexamination
Omexamination erbjuds inom två veckor efter avslutat kurstillfälle men har i övrigt samma form och krav som ovan.